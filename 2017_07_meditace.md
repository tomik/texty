
# Meditace
  červenec 2017, Vršov, Nebeská Rybná

Meditace je kladení na oltáře,
poznání sebe sama jako lháře,
svléknutí kostýmu i tváře, včetně svatozáře.

Meditace je odevzdání všeho v tvaru,
darování bez příjemce daru,
ztrácení se v ranním oparu, hvězdného lihovaru.

Meditace je zpomalení křídel v letu,
zastavení palby, odložení bajonetů,
zhroucení katedrál i minaretů.

Meditace je rozebrání zdí pevnosti,
prohlížení průhlednosti,
pousmání se vlastní nicotnosti.

Meditace je otvírání pokladnice,
chvíle kdy nic převáží více,
následování večernice do kostnice.
