# Bez těla
  6.7.2017, Vršovice, po usnutí

Není zde tělo, snad proto ruka píše řádky,
roztáčí nových tvarů kladky,
plní stránky klikiháky,
vodí se od hádky, přes křižovatky do pohádky.

Není zde tělo, však stále jsou zde trubky.
A kde jsou trubky, je třeba čistit hrudky,
co lepí se na povrch stěn.
To aby pěkně bylo vidět ven, skrze sen.

Není zde tělo, snad proto je zde radost.
Svěžest a vůně, ducha mladost.
Zkouším ji zabalit a na později schovat.
Abych se s ní mohl pomilovat,
až bude mi zase smutno.

Nedá se najít, sbalit, schovat,
ani to není nutno.
Je stále tady, připravena k hrátkám.
Stačí skrze ono smutno,
dojít k zadním vrátkám,
oddat se životu křižovatkám,
nechat se vést od hádek k pohádkám.
