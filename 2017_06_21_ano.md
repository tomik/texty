
# Ano
  21 června 2016, Nebeská Rybná

Není tu on, není tu ona.  
Je pouze To či lépe TaO.  
Nelze ho poznat, ono zná se samo,  
snad popsat lze jak "věčné Ano".  

Ano, co v sobě i Ne drží.  
Ano jež skrze Možná mlží.  
Ano je Ticho, co mocně hřímá.  
Ano je Milá, když s Milým dřímá.  

Ano je ona, on i ono,  
jediná hmota v tvarech mnoho.  
Dech života, co neusíná,  
nemluví, nejí přesto vnímá.  

Ano se Anu věčně dvoří  
když Romeo se rozhovoří  
a Julie ho plna něhy výská.  
Ano si Tao tentokráte získá.  

Z přetlaku Taa, Ano v dví se půlí  
dělí se dále poslušno své vůli.  
Pak na dvorku světů znovu tančí,  
k snídani omeletu, k obědu kančí.  

Tao si Ano zvolna peče.  
Ano je Taem i když má hlad,  
snídat sám sebe je mít se rád.  

Jindy zas Ano před Taem vkleče  
o Ano prosí nastokrát.  
Prosit sám sebe je mít se rád.  
