
# Vzpomínka na záhonek
  6. července 2017, Vršovice, před usnutím

Baví mne se slovy si hrát,
skládat je, míchat, šrafovat.
Kdekdo se tomu může smát ...

Hrstka písmenek v jedné řádce,
někdy působí ladně, jindy vratce.
Linka sazenic na zahrádce.

Vzejít z ní může všelicos.
Máš-li dostatečně dobrý nos,
ochutnej její voňavý šos.

Nebo se projdi po tom záhonu bos.

Zaboř své prsty do mezer slov,
mazlavé hlíny z níž báseň teče,
špindíra na záhoně v kleče,
zapomněl na svět, hádky, meče.
Mlasknutím završil svůj lov.

To mlasknutí je známka vztahu,
razítko, že jsi tady
a ne v tahu
někde na další stránce,
že líbí se ti na zahrádce,
kde skládám řádky,
míchám kvítka,
kde šrafuje se poetika,
kde pro smích je nám politika.
