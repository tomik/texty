
# Most
  červen 2017, Nebeská Rybná

Ať tvá slova kvetou jako louky z jara,  
ať křik se rodí z plných plic.  
Kdo mluví je blázen,  
kdo mlčí neví nic.  

Skrz smích i slzy v pološeru,  
nad řekou smrti sám se klenu -  
odnikud nikam středem všech cest,  
kdo hledá Mne, nechal se svést.  


# Wheel of life
  červen 2017, Nebeská Rybná

When One is torn and split in half  
just seemingly but still enough,  
to veil its ever-shining light  
to masquerade its supreme might.  

The game is on and wheel starts turning,  
ever so faster till it is burning  
from inside out within and through  
only then you look at you.  

Not looking quite but holding deeply  
embracing oneself gently, neatly,  
witnessing silence beyond measures  
to return in life hands full of treasures.  

# Hledání
  říjen 2016, Praha Vršovice

Jedno jméno je nade všemi,  
jedno slovo má váhu hvězd,  
jedna píseň letí světem,  
otevři srdce a nech se vést.  

Hledej ji v poušti,  
za nocí kdy nebe začnou kvést  
kdy vítr mrazí a bytí jiskří,  
kdy marně voní každá z cest.  

Kdo vytrvá a neustoupí  
kdo prozře i poslední lest,  
kdo svlékne se až za dech kostí  
jen tomu dá svou vlečku nést.  

Pak tanec přijde veleněžný,  
kdy kvetou růže v prachu měst,  
kdy planou stromy a smích jen zvoní  
kdy v dlaň vykvete ztuhlá pěst.  
