---
title: Šroubenky
date_info: 2017-06
place: Nebeská Rybná
---

Dvě dívky nad hromádkou šroubků sedí,
jak dva holoubci na kameni.
Šroubky rovnají, váží, poměřují,
do přihrádek je rozdělují.

Dvě popelky, když třídí hrách,
každý šroubek na miskách vah.

Dívky se s šroubky trpělivosti učí,
kdo flétnu pro ně rozezvučí?

Šroubky nejsou oč tu běží,
ať třídíš šroubky, dereš peří,
ať pečeš chléb či stavíš zeď,
jde o to, jsi-li v právě teď.

Tvoříš-li z místa klidu, míru,
z místa, kde vše má stejnou víru,
ze samotného středu vesmíru,
pak nejde o to co se tvoří,
ten proces sám se rozhovoří
a stvoří, co je právě třeba,
šroubky v přihrádkách, zeď či chleba.
