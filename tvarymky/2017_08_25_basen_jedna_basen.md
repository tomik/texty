# Báseň Jedna Báseň
  25. července 2017, Praha

V Jedné Básni, mnoho světů
kříží se jak v zimních nocích
paprsky osamělých světlometů,
radost i stesk v dětských krocích.

Jak strážní ohně v dobách míru,
plaménky svícnu zrozených ze tmy,
náhodný úsměv, pohled letmý
a příchuť kouzelných elixírů.

V Jedné Básni sedím tiše,
lehkost v hlavě, sladká tíha v břiše,
Jedna Báseň báseň píše,
zavřu oči a stoupám výše.

V Jedné Básni, mnoho světů
slévá se v mnohotvarém amuletu,
mozaice vůní čaje, zvonečků a svíček,
rozvláčných posedů a přivřených víček.

V Jedné Básni mnoho světů,
kolébá mne trio klarinetů,
zastavím proud slůvek v letu
a Jednu Báseň v báseň vpletu.

V Jedné Básni, mnoho básní.
