---
title: Tři králové
date_info: 2017-06-21
place: Nebeská Rybná
---

Uprostřed zahrady, tři dávné stromy tvoří
svatyni bez oltáře, bez kříže, bez faráře.
Máš-li klíč vstup, zde ohně hoří stále.
Nečekej boha ani krále, jen ticho, které boří.
A v deset kroků rozpustí tě,
pak ticho z ticha utká píseň.
Moře je v tobě ty jsi v moři,
vždy hlouběji se lze ponořit.

Ne pro perly, vod tvary ladné, utkané z nitě Ariadné.
Tak tedy proč to představení?
Když poklad žádný zde tu k nalezení není.

Pokladem buď ti Lehkost Bytí,
jak večery, kdy zlato padá.
Bez tíhy stříbra, plnosti ženy,
bez dní co v síť jsou zapleteny,
obloha světlá je a mladá.
Po louce pluje letní kvítí
a velký kotouč něžně svítí
na tři krále vprostřed bytí.
