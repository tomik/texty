---
title: Když bílé kosy zvoní
date_info: 2017-06-22
place: Nebeská Rybná za noční bouře
---

Je noc, kdy bílé kosy zvoní,
kdy bohové dávní v oblacích se honí.

Před oknem stojím a klidně močím,
ani se nehnu, neotočím.
Náhle mne chladná ruka v zádech hladí,
jako bych nestál ve tmě sám,
jako by kdosi starý, velmi starý,
přes rameno mi hleděl v dál
a děsivě se řehotal.

Je noc, kdy bílé kosy zvoní,
kdy nebe potoky slz roní.

A v oka mžik se Zeus vrhá, celou svou silou proti zemi.
Jak světlice, když nebe temné
bez hlesu protne a pak zbledne.
V ten moment náhle úzko je mi.
Jsem klouček, co se strachy třese,
co zůstal opuštěný v černém lese.
A zatím země s nebem rve se.

Je noc, kdy bílé kosy zvoní,
kdy staré ženy ze strachu se k sobě blíže kloní.

V tom Thór přichází na večírek,
bič z rudých copů mrtvých dívek.
Hřmotně se v ticho rozvaluje,
tu stlačuje, tam roztahuje,
můj klid posměšně ukrajuje
a polyká.
Ústa má plná, nic neříká,
sochu svou ve mne pozoruje.

Je noc, kdy bílé kosy zvoní,
kdy temné děti sami v polích chodí.

Vyčerpán, čekám na svítání,
až skončí vichrů milování.
Až hrubé živly unaví se,
až jitro začne novou píseň,
pohladí zemi krví zplihlou,
poslední opilci se zdvihnou
a černí kosi rozezvoní den.

Skončila noc, kdy bílé kosy zvoní,
a louky širé opět měkce voní.
