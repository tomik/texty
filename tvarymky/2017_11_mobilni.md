---
title: Mobilní
date_info: 2017-11
place: Praha, Nebeská Rybná
---

Dnes málokdo ho s sebou nemá,
snad jen telepat či osoba němá.
Okupant kapes, kabelek i tašek
osobní tajemník i můj vlastní šašek,
elegantně stmelený křemíkový prášek.

Ano vážení, je to on, pan telefon.
Dnes už jen druh zvaný mobilní,
majitel čím dál více Homo Senilní,
často i na truc marným steskům,
díky všepronikajícím X paprskům
examplář předčasně sterilní.

Je s námi už téměř dvacet let,
dost dlouhá doba na to zdomácnět
a třeba i podmanit si svět.
Pozice palce vůči zbytku dlaně,
vyvinutá snad k držení kyje,
jímž člověk člověka po hlavě bije,
hodí se tady přenáramně.

První jedinci byli značně předpotopní,
elegantní asi jako plováci ropní,
nelze jim upřít mnohou funkčnost.
Je to snad cihla, pádlo, nástroj ku obraně?
Nejeden uživatel však jimy byl poraněn,
když nechtíc testoval jejich dopadovou pružnost
na vlastní dolní končetiny
a místo odskoku mu naskočily podlitiny.

Ale to jsou doby dávno dřevní,
dnes hrdě označíme razítkem "nepotřební",
aparáty tloušťky větší nežli centimetr,
ty co nespočítaj kalorie, jež spálím ujdu-li kilometr,
nebo nás nevarují, že je-li zima, máme si obléci svetr.

Co bychom byli bez základních aplikací,
beze všech pomocníčků, co usnadní nám práci,
bez přístupu na twitter, email, skype a další chaty,
bez pokojíčků, kde vedem vážné debaty:
O tom co myslel, co řekl a jak se tvářil.
Kdo koho nechal, podved a kdo se s kým spářil -
včera v baru, o pauze mezi textováním.
Jaképak copak, tak pospěšme s tím sexováním,
ať ještě dnes stihnu o tom podat zprávu
všem svým sociálním odběratelům.

Málem bych zapomněl na jeden z hlavních benefitů,
že kdykoliv se můžu zavřít do svého mobikokpitu,
nasadit špunty, pustit show
a ignorovat lidi co mě štvou.
Třeba tím jak jsou přízemní
a kysele se tváří,
když cestou do práce dráhou podzemní,
sledují seriály na svém telediáři.

Přijde mi, že nadešel již čas,
poskočit na další digitální štaci,
přesunout zbytky lidských interakcí
do roviny multimediální.
Tak pojď mezi nás,
všechny updaty si stáhni,
pak do své mobilulity se stáhni
a svá virtuální křídla roztáhni.

Nač namáhat se a s lidmi se scházet,
hovořit, smát se, procházet v lese,
když můžu hezky sedět v křesle
a předpřipravené fráze sázet
do diskuzí pod články na idnese.
