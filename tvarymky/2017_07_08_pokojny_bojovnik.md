---
title: Pokojný bojovník
date_info: 2017-07-08
place: Vršovice, klidné sobotní ráno
---

V lavicích čteme, že místo štítu, meče,
vzal do ruky list a pero anebo psací stroj,
nebyl-li příliš těžký, případně diktafon,
to když šel někam dál jen pěšky,
dnes prostě hodil do kapsy ňákej foun,
pro všechny poledníky, rovnoběžky.

Pak místo aby stínal hlavy,
pánům ve stoje, dámám vkleče,
vymýšlel slov nototvary,
zpíval si hymnu, když v troubě peče,
sladký nákyp z nejčerstvějších zpráv a strachů,
hrál si na Villona i na Máchu,
s přáteli hrál na valchu
a čekal až sladká můza utne jeho křeče.

Vždyť rozvášnit lze mnohé davy,
údery jen několika vět.
Co pálí jako rána bičem
a zasáhnou hned celý online svět,
když Messi trefí šibenici míčem.

Tak pozor na ty piruety,
i když mají příchuť dětských let.
Protože v naší multihifiwifi době,
netřeba třikrát obrátit se v hrobě,
aby cos zasel, zase a zase přišlo zpět.
