

# V Korytech
  18. července 2017, Vietnamská restaurace Jiráskovo náměstí

Na Zelené vlně dálniční kontroly
a v Korytech omezený provoz.
Slušnost a úsměvy skončily pod koly
a kolaps dopravy dovršil koňský povoz.

Pánové v oblecích potí se ve vozu,
BMW, audiny, volva i mercedesy
zastavil stařeček na koňském povozu,
co přijel do Prahy lobovat za čisté lesy.

V Korytech provoz stále je omezen,
břichaté obleky stařečka oblehly.
"Uhni se dědouchu, tohle je naše zem,
takových jako ty jsme tu už viděli. A zmizely!"

Stařeček usmál se a tiše zahvízdal,
severák do kapes oblekům prudce vál.
"Občane naposled! Nám se neradno smát.
My jsme tu elita! Můžem si s tebou hrát."

Slunce už nevidět, mraky se srážejí
a první krůpěje zemi hladí.
Obleky do sebe zmateně vrážejí,
zbrkle a nejapně zpět k vozům pádí.
