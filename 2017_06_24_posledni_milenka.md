---
title: Poslední milenka
date_info: 2017-06-24
place: Kadaň
---

Jak fén, co kolem hory proudí,
jak bumerang, co nezabloudí.
Vracíš se domů, dřív či déle,
až den se skloní u postele,
svlékáš si šaty, starosti i šperky,
pak ponoříš se do milenky.

Do té, jež dlouho trpělivě čeká,
je ze Severu a lidi často leká.
Snad je to tím, že není povídavá,
říkají, že je děvka vybíravá.
Není to tak, všem svoji náruč dává.

Občas si ráda zaflirtuje,
boky divoce pohupuje,
do ucha šeptá "budu jen tvoje",
kdo potká ji, ten pamatuje.
Však s každým nakonec se pomiluje.
