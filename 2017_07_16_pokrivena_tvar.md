# Pokřivená tvář
  16. července 2017, odtah z Jablonce do Prahy

U krámku na kouzelné chvíle,
luštím hádanku od mojí milé.
Zvukem korálků mne navnadila,
vodou ze šálku mi tvář umyla
a trámem mi tvář pohladila,
masku mou poupravila.

Snad čekala, že budu lát,
vztekat se, křičet, hudrovat.
Vteřina tmy, pak rozednění
a já se začal nahlas smát.
Život je tady, věčné snění,
rád si hraje a plány mění,
vadí - nevadí. Vadí? Nevadí!
Točí se v kruzích a pak ty kruhy svádí.

Někdy je trám co v cestě stojí,
jindy zas žena co se smrti bojí,
slabá, bez srdce a tváře,
však svůdná jako pro dítko stránky slabikáře.
Klidně si hraj, ale pozor na lháře.
