# Jana

V kuchyni ji kdekdo vídá,
zatímco se vedle snídá,
boršč na plotně bděle hlídá
sama ale neujídá ...

K tomu ještě pere, uklízí a smaží
telefonuje a vážně se tváří.
Multitasking na druhou.
Pak se usměje a svět rozzáří:
"Okna budou se slevou,
dovezou je koncem září.
Kdo chce chlebík s oblohou?"

# Tomáš

S lopatou nováček, dříve s počítačem i spával,
do vyšších otáček pouští ho čokoláda,
ale jen ta hutná, hořká,
na tu si pak s chutí počká.

K ránu ho nejlépe probudí studená sprcha,
drobeček dítěte z něj ještě nevyprchal.

Jednou týdně do Prahy a zpátky
a ve vlaku pak skládá k sobě řádky,
pro radost si chodí do zahrádky,
kde boří ruce do vlhké hlíny
a pak mu přicházejí rýmy.

# David

Očka se nám zlehka klíží,
desátá se kvapem blíží,
nad chalupou na kopečku,
noc již oblékla si černou vlečku.

Pána s trubkou již vyhlíží,
pod hvězdami bude hrát,
skrz trubku noci vdechne řád.

Aby se nám hezky spalo,
něco pěkného se zdálo.
Večerku nám troubí rád.
Děkujeme.
Rádo se stalo ...

# Pavlínka

Dvě trička, mikina a ještě svetr
a vlasy dlouhé téměř metr.
Vlní se, kroutí a točí v lokny,
kdekdo by pro ně čekal pod okny.
Ona si zatím s knihou hoví
a hříbky moudrosti v řádcích loví.
Arašídy ji nejspíš neosloví,
zašklebí se a neodpoví.
Zato již zná tajemství tiramisu,
jezdí k nám zatím bez rozpisu,
čeká až přibude ji Bc k podpisu.

# Petr

Je po čtvrté a slunko ještě spí,
když v maringotce se světla rozsvítí.
Den je třeba začít s kázní,
studánka čeká s ledovou lázní.
Pak ještě čaj a cigareta
dotvoří ranní meditaci,
z rádia nohavica a kometa
a je čas začít další štaci.
A večer, po celodenní práci,
v pozici starého kmeta,
vypustí pár mouder do světa
a navrátí se na matraci.

# Vilík

Je s námi krátce, ale zatím se mu daří.
Pracuje ať mrzne nebo slunce praží.
Řeší nákupy, tahá trámy, vozí cihly,
to vše zvládá hravě.
Skoro jak pránik, jede na tekuté stravě,
je pěkný cvalík, tři chlapi by ho nezdvihli.
Tmavý bronz zdobí ho celý rok
a není lehké držet s ním krok,
stromy se kolem cesty jenom mihli ...
